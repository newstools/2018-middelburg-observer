 Naas seksuele aanranding van ‘n minderjarige, staar die man ook klagtes van die vervaardiging van kinderpornografie in die gesig, omdat hy ook na bewering videos en selfoonfoto’s geneem het van die meisie. Die meisie, nou 12 jaar oud, het haar ma van die dade vertel nadat die ma haar en ‘n maatjie in ‘n badkamer betrap het waar hulle aan mekaar “gevroetel” het. Die meisie onthou drie geleenthede waartydens die man haar na bewering verkrag het. Daar was egter talle voorvalle wat sy nie so goed kan onthou nie, soos voorvalle gedurende die nag, wanneer sy deur die slaap was en hy haar privaatdele betas en haar gelek het. Van die beweerde verkragtings het op haar ma se bed plaasgevind. Die ma van die dogtertjie sê dat sy ook weet van vorige voorvalle van kindermolestering waarby die man betrek was maar dat hy nie vervolg is nie. Die man se identiteit mag nie bekend gemaak word voordat hy op die klagtes teen hom gepleit het nie.  Video shows bloody shootout in Randburg Video shows motorcycle crash (Not for sensitive viewer) Bromponie met rooibulplakker gesteel Video: Inwoners spring self in om eendedam te red Katte lê vir ure in sakke met pote vasgebind  Kry nuus op ’n drafstap. Stoor ons bystand nommer (072 248 3855) op jou foon, stuur ’n WhatsApp boodskap met die woorde “Add me” om nuusflits skakels op jou foon te kry.” 