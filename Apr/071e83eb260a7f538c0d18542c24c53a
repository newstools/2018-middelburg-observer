 Me. Nellie Maritz (57) se hangertjie is van haar nek afgeruk. Vrouens wat juweliersware dra, is nie meer veilig in die middedorp nie, want dit is die tweede vrou wie se juwele van haar afgeruk word. Terwyl sy by die poskantoor se trappies afgestap het, het ‘n man saam met haar afgeloop. Hy het haar gegroet met “Hallo Magogo” en sy het beleef teruggegroet. Hulle was nog besig om vir mekaar te kyk, toe hy sy hand uitskiet en haar hangertjie van haar nek afpluk. Me. Maritz het agter hom aangeskree: “it is only costume jewelry!” maar hy het vinnig verdwyn. •Dieselfde middag het mnr. Jacques Maritz in sy truspieëltjie gesien hoe twee straatrowers ‘n Ford Kuga se deure probeer oopruk op die hoek van John Magagula- en Cowen Ntulistraat. Sowat twee maande gelede was hy ook ooggetuie van ‘n soortgelyke voorval op die hoek van Walter Sisulu- en Bhimy Damanestraat. •Oud raadslid Hennie Steenkamp het beserings opgedoen toe hy ook by die poskantoor aangeval is.  Kry nuus op ’n drafstap. Stoor ons bystand nommer (072 248 3855) op jou foon, stuur ’n WhatsApp boodskap met die woorde “Add me” om nuusflits skakels op jou foon te kry.”