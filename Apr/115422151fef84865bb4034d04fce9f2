 ’n Boer wat kos sit op die tafels van ons land se burgers? “Het jy geëet vandag? Bedank die boer!” Maar daardie selfde boer se vermeende moordenaars kry net R1 000 borg. Een van daardie vermeende aanvallers sluip later op ’n ander plaas rond, om weer te moor en te plunder. Boere was woedend na die aanval op mnr. Herman Botha in die Groblersdal omgewing op 6 Augustus 2017. Hy was ’n gesiene en geliefde boer en vorige bevelvoerder van die Loskop Kommando. Mnr. Botha is dood voordat ‘n helikopter hom by ‘n hospitaal kon kry. Twee van vier verdagtes is net na die aanval deur boere en die polisie gearresteer. Nòg twee is ‘n week na die aanval aangekeer. Baloyi (23), Thobias Moyo (44), Fannie Kakwakwa (25) en Boy Chris Langa (30), het op 30 November 2017 in die hof verskyn op aanklag van moord en roof met verswarende omstandighede. Borg van R1 000 is aan elkeen toegestaan. Groblersdal Landelike Veiligheid het hul misnoë daaroor uitgespreek. Boere was bekommerd dat die mans sou vlug en nie hul hofsittings bywoon nie. Hul vrese is bewaarheid toe net twee van die drie verdagtes nou vir hul hofverrigtinge opgedaag het. Net Kakwakwa en Langa het in die Groblersdal Landdroshof verskyn. Moyo se borg is voorlopig teruggetrek. •Een van die mans, Thomas Baloyi (23), is doodgeskiet tydens nog ’n plaasaanval by me. Wilma Liebenberg net buite Groblersdal. Die saak teen Kakwakwa en Langa is uitgestel tot ’n latere datum.  Kry nuus op ’n drafstap. Stoor ons bystand nommer (072 248 3855) op jou foon, stuur ’n WhatsApp boodskap met die woorde “Add me” om nuusflits skakels op jou foon te kry.” 