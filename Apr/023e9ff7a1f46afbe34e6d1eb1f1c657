 Na dreigemente van hofsake het die gewilde kragmeting tussen Hoërskool Middelburg en HTS Middelburg die doodskoot gekry, toe aangekondig is dat hofaksies gestaak word. HTS Middelburg is bereid om te kyk na ‘n finansiële bydrae, weens die verlies wat Hoërskool Middelburg gaan ly. Duisende oudleerlinge het jaarliks op die dorp toegesak vir die grootste sportgebeurtenis van die jaar. Die dag is die laaste twee jaar by HTS Middelburg aangebied sodat Hoërskool Middelburg dit in sy eeufeesjaar kon reël. Die voorsitter van die beheerliggaam in 2016, ds Nicolaas Steenekamp, het die belofte in ’n brief aan die Middelburg Observer gemaak. HTS Middelburg het toe die datum vir die kragmeting ter sprake kom volgens Hoërskool Middelburg nie daarop reageer nie.  Kry nuus op ’n drafstap. Stoor ons bystand nommer (072 248 3855) op jou foon, stuur ’n WhatsApp boodskap met die woorde “Add me” om nuusflits skakels op jou foon te kry.” 