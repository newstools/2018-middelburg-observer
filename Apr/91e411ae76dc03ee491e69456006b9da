 Waarnemende damopsigter Vincent Avenant sê daar was op ’n stadium ’n 900 mm inloop en is die sluis Maandag om 14:00 oopgemaak met die damstand op 97%. Die sluis is vanoggend (Dinsdag) om 08:00 toegemaak met die damvlak op 93.5% met steeds ’n sterk inloop. Alhoewel dit net 20 mm gereën het by die dam self en 11 mm op Hendrina (ons opvangsgebied), het mense laat weet dat hulle sowat 10 km buite Hendrina en op Pullenshope tot 45 mm gemeet het. Op Doornkop is 15 mm gemeet en in Middelburg het dit tussen 10 en 25 mm oor die naweek gereën. •Verlede naweek is die sluis twee keer oopgemaak met die baie reën wat geval en die dam tot barstens toe vol gemaak het. 